Yleiskuvaus
Dream Space on tietokoneohjelma, jonka perusideana on suunnitella unelmien sisutus
käyttäjän tulevaan asuntoon. Käyttäjä pystyy lataaman kuvan pohjapiirroksesta omista
tiedostoistaan, jonka jälkeen valittu kuva piirtyy ruudulle. Ohjelmassa voi valita vasemmalta
valikosta huonekaluja, joita halutaan lisätä pohjapiirroksesi päälle. Näin sovelluksen käyttäjä
voi siis hahmotella unelmiensa sisutuksen oman asuntonsa pohjapiirroksen päälle. Ohjelma
on toteutettu keskivaikean vaikeustason mukaisesti, mutta vaativan vaikeustason piirre
(huonekalujen värit) on myös sisällytetty ohjelman toteutukseen.
Asunnon pohjapiirros luetaan PNG- tai JPG-muodossa annetusta tiedostosta ja se esitetään
ohjelmassa keskellä ruutua. Ruudun vasemmassa laidassa on valikko, jossa esitetään erilaisia
huonekaluja. Huonekalut ovat kuvattu ylhäältä katsottuna, joten ne ovat geometrisiä muotoja.
Käyttäjän halutessa tietyn huonekalun asuntoon, hän valitsee sen valikosta ja siirtää
huonekalun pohjapiirroksen päälle. Samalla käyttäjä valitsee huonekalun muodon, värin ja
antaa mitat, jotta suunnittelu säilyy realistisena ja suunnitelmaa voi hyödyntää paremmin
oikeassa elämässä. Valitun huonekalun voi sijoittaa pohjapiirrokseen haluamalleen paikalle ja
sen voi kääntää haluttuun asentoon huoneessa.
Voit luoda esimerkiksi olohuoneen, jossa on sohva, matto, tv-taso sekä televisio, jonka voit
asettaa esimerkiksi seinälle tai tv-pöydän päälle. Valitessasi huonekalujen värit näet selkeästi,
jos joidenkin huonekalujen värimaailmat ovat ristiriidassa toistensa kanssa. Tällöin
unelmakodin suunnittelija välttää isoimmat sisustusvirheet, kun hän suunnittelee omaa
kotiaan. Lisäksi mitoitukset huonekaluissa auttavat hahmottamaan, sopiiko haluttu uusi
huonekalu sen suunnitellulle paikalle huoneessa.
Samoja huonekaluja voi olla monta huoneessa, ja ohjelma pitääkin huolta siitä, etteivät
huonekalut mene toistensa päälle. Poikkeuksena ovat tietysti ne huonekalut, jotka voivat
asettaa oikeastikin toisen huonekalun päälle (esimerkiksi lamput, jotka voivat olla katossa tai
pöydällä).
Suunnitelman voi lopuksi tallentaa tiedostoon, ja käyttäjä voi tutkia sitä halutessaan sieltä. 